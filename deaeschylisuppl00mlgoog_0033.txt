-332

possum. Nam Io omnino non poterat scire, aquo deo tot
tantaque mala sibi parata essent. Itaque cum Aeschylus
non eam libertatem sibi sumere posset quam Homerus⁶⁶),
cuius personae sciunt, quae in consiliis deorum constituan-
tur, 'quasi ipsi adfuerint (μ 374 ss, ψ 403 ss), Io Iunonem
omnino non debebat nominare. Itaque Aeschylus non,
ut Mellenus et Koertius volunt, cum Iupiter auctor malo-
rum sit, quasi minus diligens et incautus Iunonem reti-
nuit3 quod si voluisset, facile potuit vitare; immo Iuno
tam saepe (v. 592, 703, 900) quam Iupiter (v. 578, 737, 759)
mala irrogasse dicitur. Iupiter primus mali auctor est,
quod ob huius dei amorem Io mala patitur. Verum
ceterorum malorum auctorem Prometheus qui et praeterita
et lutura scit, diserte nominat: Iunonem. Ceterum memoria
dignum minimeque in hac quaestione neglegendum est
rem nou aliter se habere in ‘Bacchylidis carmine 18, qui
quamquam easdem Iunoni partes tribuit (v. 21 ss.) quas
Aeschylus in Supplicibus, tamen v. 17 dicit
φεῦγε χρυσέα βοῦς
εῦρυσθενέος φραδαῖσι φερτάτου Διός.

Bacchylides autem non eas causas habebat, cur Iovem
malorum auctorem diceret, quas Aeschylum in Prometheo
habuisse volunt. Nec non in Supplicibus Ioni consilio
Iovis migrandum est, ut iram Iunonis fugiat et in Aegyp-
tum perveniat.

Praeterea Mellenus vestigium antiquae fabulae Argum
esse contendit, qui in Prometheo supervacaneus sit. Argi
partes in Supplicibus aliter quam in Prometheo narrantur:
cuius rei causa est, quod Io eas res narrat, quas non
salva mente passa est Hoc cum consideraverit, summus
poeta narrationem ita instituit, ut menti Ionis turbatae
consentanea esset. Itaque res non ita ut re vera factae
sunt, sed ita ut Ioni visae sunt, narrandae erant: quod

..—

⁶⁶) Quomodo res in Homero se habeat, bene explicavit
Jdrgensen in Hermae vol. XXXIX (1904) 357.

lll

 

