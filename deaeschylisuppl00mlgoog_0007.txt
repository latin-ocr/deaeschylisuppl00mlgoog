Quinque tabularum Aeschyli, cum septem aetas tulerit,
didascaliae servatae sunt. Earum quoque quarum didas·
caliae deperditae sunt, Supplicum et Promethei, viri docti
tempus stabilire conati sunt. Etcum de Promethei aetate
iudicia inter se congruere coeperint, de Supplicibus quam
maxime diversa et luerunt ¹et manserunt. Qua de quae-
stione quae ante hos tres annos duo viri docti scripserunt,
Deubnerum ¹) dico et A. Kdrtium ²), eandem fere opinionem
professi, cum milri argumentis speciosis potius quam idoneis
fulciri videantur, denuo accuratius in hanc rem inquirere
mihi proposui duplici consilio, primum ut falsas sententias
refellam simulque in refellendo nonnullas res adhuc non
satis bene perspectas melius illustrem, deinde ut ea argu-
menta quae stabilia esse censeo, novis si quibus potero
observationibus augens enarrem⁴

Initium capiamus ab argumentis ex historia repetitis.
Ac primurn quidem A. Boeckhius³) Supplices in numero
tabularum Aeschyli recentissimarum habendam esse censuit
Qui cum — ut iam ante eum alii, quicunque primus, eumque
secutus Ο. Muellerum) - carmine v. 625 sqq. ⁵) pro salute
,Argivorum optima vota cani videret, Aeschylum his versibus
ad foedus inter Argivos et Athenienses sive lactum sive
iaciendum respicere pro certo habuit⁶). Sed cum neque

¹) Neue Jahrblicher hir klassische Philologie etc. 1906. 234
(oratio academica anno 1905 habita).

²) Melanges Nicole 1905. 289.

3) Tragoediae Graecae principum rel. 1808 p. 54.

⁴) Lit. Gesch. Ι. 543. Eumenid. 122.

⁵) Numeris utar editionis Wellian'ae.

ὁ) Ut in Eum. 772 sq.

 

