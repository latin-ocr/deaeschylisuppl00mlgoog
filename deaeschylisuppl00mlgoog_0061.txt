..61-

At de metris quae Rossbachius et Westphalius
disputaverunt ¹²⁸), contra nostram sententiam lacere riden-
tur. Cum enim in Persis maiores partes quae dochmiis
compositae sint desiderentur eamque fabulam omnino,
quod ad numeros attineat, speciem antiquitatis prae se
ferre dicant, necesse esse iudicant, ut antiquissimam
servatarum Aeschyli fabularum Persas esse statuamus;
sola enim in illa tetrametros trochaicos esse, strophas
dactylicas et ionicas frequentiores esse quam in ceteris
fabulis Quod cum scriberent doctissimi illi riri tetra-
metrorum trochaicorum, qui in Agamemnone sunt (v.1344ss ,
1649 ss.) plane obliti esse videntur. Quod autem tales
versus nisi in Agamemnone et in Persis non inveniuntur,
id nos monet, ne nimis celeriter de numerorum usu
iudicemus neve inde, quod genus aliquod numerorum deest,
quicquam de tempore fabulae concludamus. Nam fabulae
Aeschyli superstites pauciores sunt quam quae ex numero·
rum usu in ordinem chronologicam redigi possint. Quid?
Si de tempore Eumenidum non constaret, quid inde
concluderetur, quod in hac fabula glyconei et pherecratei
omnino desunt? Talibus igitur argumentis facile decipimur.

Gravius est quod ex singulorum metrorum compo·
sitione disci potest. Nam dochmios in Supplicibus aliis
rationibus compositos esse atque in ceteris fabulis statuere
possumus. In Supplicibus enim, id quod viros doctos ad-
huc fugisse videtur, dochmiorum systemata ita decurrunt,
ut licentiae neque hiatus neque syllabae ancipitis usquam
admittantur, συνάφεια per totum systema observetur120).
Sed in Septem, Prometheo, Orestia non solum post κῶλα

¹²⁸) Theorie der musischen Kunste ΠΙ, 2. 777. 779.
¹²⁹) Quare v. 362 coniectura Hermanni, quam Weilius acce·
pit: ποτιτρόπαιον οἶδά μενος οὗ νιενεῖ Ιιεροόόκα θεῶν cum
hiatum efficiat, reiectanea est; in M traditur οον περ Ob eandem
causam v} 847 Schroderi coniectura falsa est, qui pro tradito
αἵμονες wc ἔνιαι ιιδα ήοοδοοντιαταπιτοι scripsit αἶ’,ιιον ἴσως ἔνι’
αμι- 'do <οε> unlirdpiro- cineri οἷπιτέοι.

 

