-40-

erant, ut ex Herodoti verbis apparet, qui eis ad comparan-
dum utitur. Quod ut facere posset, necesse erat ut virgo
cornigera diutius nota esset, id quod contra Engelmanni
sententiam facit, quae si vera esset, quod Prometheum
paullo ante annum 460 doctam esse mox videbimus, intra
paucos annos formam virginis cornigerae pervulgatam
et notissimam factam esse oporteret. Praeterea si memi-
nerimus Herodotum cum alia tum permulta eorum potissi-
mum quae in libro secundo de dis Aegyptiorum refert,
Hecataeo deberem), in tempus etiam vetustius redire licet.
Haud igitur scio an illam comparationem apud Hecataeum
invenerit, quem Danaidum fabulam notam habuisse deque
ea iudicium e ratione repetitum tulisse constat02). Ex eis
vero qui virginem cornigeram ab Aeschyli Prometheo
pendere volunt, quaero cur artifices, si spectacula theatri
imitati sunt, nunquam Ionem cum Prometheo pinxerint?
Eisdem id deliberandum propon0, quod ex ipsis Aeschyli
verbis quibus Io inducitur, apparet non primum in Pro-
metheo Ionem modo virginis cornigerae formatam conspec-
tam esse. Curabant enim tragici Graeci rem ita instituere,
ut spectatores semper quae persona in scaenam prodiret,
scirent3 quam regulam in illis solummodo personis negle*
gebant, quas omnes noverant3 exempli gratia non neces-
sarium erat, ut Apollinis nomen diceretur, cum Eum. 64
prodiret, nota nimirum veste et apparatu instructus, Ita·
que cum similiter Io sic inducatur, ut nomen eius non
nominetur, omnesqui spectarent statim novisse suspicor,
quae nova illa persona esset. Quod optime illustratur
comparatis v. 284 SS. Ἥκω δολιχῆς τέρμα κελεύθου κ. τ. λ.

294 οὗ γάρ’ ποτ’ ἐρεῖς ὡς Ωκεανοῦ
φίλος ε’σὶ βεβαιότερός σοι.

Hic Oceanus nomen suum profert non tam ut Prometheus

⁹¹) Diels Hermes XXII. 1887. 410 ss
⁹²) Cf. schol. Eur. Or. 872 (Ι. 184.20 Schw.) F. H. G. IV. 627²

 

